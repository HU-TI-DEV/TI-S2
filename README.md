![logo](https://www.hu.nl/-/media/hu/afbeeldingen/algemeen/hu-logo.ashx) [](logo-id)

# Semester 2 van Technische Informatica[](title-id)

### Inhoud[](toc-id)

- [Semester 2 van Technische Informatica](#semester-2-van-technische-informatica)
    - [Inhoud](#inhoud)
  - [Een introductie](#een-introductie)
  - [Beroepstaak](#beroepstaak)
  - [Context](#context)
  - [Sustainable Development Goals](#sustainable-development-goals)
  - [Leeruitkomsten](#leeruitkomsten)
  - [Referenties](#referenties)
  - [Licentie informatie](#licentie-informatie)

---

**v0.1.1 [](version-id)** Semester 2 TI door HU IICT[](author-id).

---

## Een introductie

Na het gemeenschappelijke deel (Semester 1) van de opleiding HBO-ICT kies je een richting. Als je gekozen hebt voor Technische Informatica (TI) dan begin je met semester 2 met als thema *Internet of Things* (IoT). Aansluitend volgen nog twee semesters in het tweede leerjaar: semester 3 *Control Technology* en semester 4 *Complex Systems Engineering*​. In dit repository staat alle inhoud van het *Internet of Things* semester. Het project staat centraal en de inhoud zoals [hardware-interfacing](./hardware-interfacing/README.md), [software](./software/README.md) en [infrastructuur](./infrastructuur/README.md) pas je toe in het project. Er zijn [vier pijlmomenten](./Portfolio-items.md) waar we kijken naar je voortgang aan de hand van het door jouw opgestelde [verantwoordingsdocument](./Verantwoordingsdocument_TI_S2.md). Het semester 2 heeft een eigen [beroepstaak](#beroepstaak) en daarnaast zijn er negen [leeruitkomsten](#leeruitkomsten) gedefineerd. Deze komen gedurende dit semester stapsgewijs aan bod.

Onderwijs in semester 2 is projectgestuurd. Dat betekent dat het project centraal staat in ons onderwijs. Je werkt samen in een ontwikkelteam en je bent daarnaast verantwoordelijk voor je eigen leerprestaties. Er zijn 4 dagen in de week contactmomenten. De belasting van een voltijds studie is 42 uur per week, deels moet je dus ook buiten de ingeroosterde uren (met je team) aan het werk. Kijk hier voor het volledige [programma van semester 2](./programma/README.md)

## Beroepstaak

In semester 2 van de richting Technische Informatica staat de volgende beroepstaak centraal:

Het ontwikkelteam stemt met elkaar en een opdrachtgever af wat de wenselijke functionaliteiten zijn en hoe de hoofdlijnen van de oplossing er uit zien. Op basis van deze functionaliteiten en richting van de oplossing ontwerpt en realiseert het team een (extern-)connected embedded systeem door bestaande componenten te integreren via software en deze op basis van gespecificeerde testcases te testen. Het team houdt de opdrachtgever en elkaar op de hoogte van de voortgang en neemt de feedback mee in de verdere ontwikkeling van zichzelf en de oplossing. Uiteindelijk levert het team de oplossing, en alles wat daarbij hoort, op aan de opdrachtgever en diens potentiële doorontwikkelteam.

## Context

In dit semester van Technische Informatica is het onderwijs projectgestuurd. Het project omvat dit jaar een slimme (kweek)kas. In de glastuinbouw wordt vollop geautomatiseerd, van het meten van temperatuur tot aan het planten van 1000 zaailingen per uur met een verplantingsmachine. Wij beperken ons tot het meten met sensoren en het gebruik van actuatoren om een optimaal klimaat te behouden voor de planten. De kweekkas maak je in dit semester 'connected' waardoor je ook online kunt rapporteren, aansturen en bijsturen.  

## Sustainable Development Goals

Ecologische ontwikkelingen zoals klimaatverandering, verlies van biodiversiteit, uitputting van grondstoffen, dreigende tekorten aan drinkwater, toenemende stikstof uitstoot maar ook uitbreiding van straat- en woningbouw ten kosten van de natuur leggen een druk op de toekomstige generaties.

Economisch is er een grens bereikt. De 'groei economie' houdt geen stand. Dat betekent een brede transitie naar de 'betekenis economie'. Verbruikseconomie verandert in circulaire economie. Fossiele brandstoffen moeten worden vervangen door duurzame energie. Enzovoort.

Om deze ambitie waar te maken zijn er door de Verenigde Naties 17 duurzame ontwikkelingsdoelen opgesteld. In het project stel je van deze minimaal één [Sustainable Development Goal](./SDG.md) (SDG) centraal zodat je leert om vanuit jouw professie een bijdrage te kunnen gaan leveren aan de noodzakelijke transities op economisch, sociaal en ecologisch gebied.

## Leeruitkomsten

In semester 2 van de richting Technische Informatica zijn de volgende leeruitkomsten gedefineerd:

| Nummer | Leeruitkomst                                                                                                                                                                                                                                                                                                                                                | Competentie                          |
| ------ | ----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- | ------------------------------------ |
| S2.1   | Student analyseert de met de opdrachtgever afgestemde functionaliteit en hoofdlijnen van de (eenvoudige) IoT oplossing en stelt aan de hand hiervan requirements op.                                                                                                                                                                                        | Analyseren                           |
| S2.2   | Student zet de requirements om in logische onderdelen voor de oplossing, onderzoekt de toepasbaarheid van componenten, maakt bewuste keuzes in de samenstelling en ontwerpt hiermee de IoT-oplossing.                                                                                                                                                       | Ontwerpen                            |
| S2.3   | Student realiseert vanuit een ontwerp een eenvoudige toekomstbestendige IoT oplossing in zowel hard- als software waarbij integratie van componenten via software een onderdeel is.                                                                                                                                                                         | Realisatie                           |
| S2.4   | Student werkt doelgericht en met verantwoordelijkheid samen door zich aan afspraken te houden, taken op te pakken en uit te voeren, teamleden op de hoogte te houden, feedback te geven, feedback te onvangen en waar nodig om hulp te vragen en aan te bieden.                                                                                             | Samenwerken                          |
| S2.5   | Student deelt een boodschap helder met het team en opdrachtgever en is in staat om diens werk te presenteren aan peers en opdrachtgever en vraagt door om onduidelijkheden weg te nemen.                                                                                                                                                                    | Communiceren                         |
| S2.6   | Student evalueert eigen gedrag en eigen leerontwikkeling, kijkt kritisch terug op eigen handelen en de invloed daarvan op de teamprestaties/leerontwikkeling, herkent hierin de eigen sterktes en verbeterpunten, en kan deze vervolgens vertalen naar concrete acties.                                                                                     | Reflecteren / Verbeteren / Evalueren |
| S2.7   | Student voert eenvoudige tests uit in strikte overeenstemming met gecommuniceerde instructies en evalueert de resultaten om uitspraken te kunnen doen over de kwaliteit van de code en het systeem.                                                                                                                                                         | Testen / Evalueren                   |
| S2.8   | Student is in staat om een eenvoudige planning voor zichzelf en/of voor het team op te stellen door grote taken op te delen in kleinere (deel)taken om zodoende het gestelde doel te bereiken en zich daaraan te kunnen houden. Naar aanleiding van (gecontroleerde) gebeurtenissen kan de student zijn planning aanpassen en deze aanpassingen toelichten. | Plannen                              |
| S2.9   | Student levert, in een daarvoor ingerichte versiebeheeromgeving, de producten en diensten op zodanig dat de opdrachtgever en peers verder kunnen met de doorontwikkeling van de resultaten waarvan een bijdrage aan de documentatie een wezenlijk onderdeel is.                                                                                             | Opleveren / Documenteren             |

## Referenties

* [Waarom SDG's in het onderwijs? \[Link\]](<https://husite.nl/duurzaam/duurzame-hu-onderwijs-onderzoek-sdgs-in-het-onderwijs/waarom-sdgs-in-het-onderwijs/>)

## Licentie informatie

Shield: [![CC BY-NC-SA 4.0][cc-by-nc-sa-shield]][cc-by-nc-sa]

This work is licensed under a
[Creative Commons Attribution-NonCommercial-ShareAlike 4.0 International License][cc-by-nc-sa].

[![CC BY-NC-SA 4.0][cc-by-nc-sa-image]][cc-by-nc-sa]

[cc-by-nc-sa]: http://creativecommons.org/licenses/by-nc-sa/4.0/
[cc-by-nc-sa-image]: https://licensebuttons.net/l/by-nc-sa/4.0/88x31.png
[cc-by-nc-sa-shield]: https://img.shields.io/badge/License-CC%20BY--NC--SA%204.0-lightgrey.svg
