![logo](https://www.hu.nl/-/media/hu/afbeeldingen/algemeen/hu-logo.ashx) [](logo-id)

# Semester 2 van Technische Informatica[](title-id) <!-- omit in toc -->

### Inhoud[](toc-id) <!-- omit in toc -->

- [Een introductie](#een-introductie)
- [Beroepstaak](#beroepstaak)
- [Context](#context)
- [Sustainable Development Goals](#sustainable-development-goals)
- [Semesterleeruitkomst](#semesterleeruitkomst)
  - [Leeruitkomsten](#leeruitkomsten)
- [Referenties](#referenties)
- [Licentie informatie](#licentie-informatie)

---

**v0.1.1 [](version-id)** Semester 2 TI door HU IICT[](author-id).

---

## Een introductie

Na het gemeenschappelijke deel (Semester 1) van de opleiding HBO-ICT kies je een richting. Als je gekozen hebt voor Technische Informatica (TI) dan begin je met semester 2 met als thema *Internet of Things* (IoT). Aansluitend volgen nog twee semesters in het tweede leerjaar: semester 3 *Control Technology* en semester 4 *Complex Systems Engineering*​. 
In deze repository staat alle inhoud van het *Internet of Things* semester. Het project staat centraal. De vakinhoud zoals [hardware-interfacing](./hardware-interfacing/README.md), [software](./software/README.md) en [infrastructuur](./infrastructuur/README.md) pas je toe in het project. Er zijn [vier pijlmomenten](./Portfolio-items.md) waarop we kijken naar je voortgang aan de hand van het door jouw opgestelde verantwoordingsdocument. 
Semester 2 heeft een eigen [beroepstaak](#beroepstaak). Daarnaast is er één [semesterleeruitkomst](#semesterleeruitkomst) gedefinieerd met negen onderliggende [leeruitkomsten](#leeruitkomsten). Deze komen gedurende dit semester stapsgewijs aan bod.

Onderwijs in semester 2 is projectgestuurd. Dat betekent dat het project centraal staat in ons onderwijs. Je werkt samen in een ontwikkelteam en je bent daarnaast verantwoordelijk voor je eigen leerprestaties. Er zijn 4 dagen in de week contactmomenten. De belasting van een voltijds studie is 42 uur per week, deels moet je dus ook buiten de ingeroosterde uren (met je team) aan het werk. Kijk hier voor het volledige [programma van semester 2](./programma/README.md)

## Beroepstaak

In semester 2 van de richting Technische Informatica staat de volgende beroepstaak centraal:

Het ontwikkelteam stemt met elkaar en een opdrachtgever af wat de wenselijke functionaliteiten zijn en hoe de hoofdlijnen van de oplossing er uit zien. Op basis van deze functionaliteiten en richting van de oplossing ontwerpt en realiseert het team een (extern-)connected embedded systeem door bestaande componenten te integreren via software en deze op basis van gespecificeerde testcases te testen. Het team houdt de opdrachtgever en elkaar op de hoogte van de voortgang en neemt de feedback mee in de verdere ontwikkeling van zichzelf en de oplossing. Uiteindelijk levert het team de oplossing, en alles wat daarbij hoort, op aan de opdrachtgever en diens potentiële doorontwikkelteam.

## Context

In dit semester van Technische Informatica is het onderwijs projectgestuurd. Het project omvat dit jaar een meetstation. In de aankomende jaren zullen er verschillende verandering komen op het Utrecht Science Park. Nieuwe gebouwen worden gebouwd en indelingen van natuur en infrastuctuur zullen waarschijnlijk veranderen. Dit zorgt voor de nodige overlast en veranderingen van het klimaat op het Science Park. Denk bijvoorbeeld aan de impact op windrichting of geluid. Veranderingen die impact hebben op de natuur en mensen die zich op of rondom het Science Park bevinden. Daarnaast kan door deze veranderingen ook een extra stofbelasting in de luchtkwaliteit mogelijk zijn. Om te monitoren of en in hoe verre deze aspecten aan verandering onderhevig zijn, wordt een meetstation ontworpen die verschillende elementen en waardes meet.  

## Sustainable Development Goals

Ecologische ontwikkelingen zoals klimaatverandering, verlies van biodiversiteit, uitputting van grondstoffen, dreigende tekorten aan drinkwater, toenemende stikstof uitstoot maar ook uitbreiding van straat- en woningbouw ten kosten van de natuur leggen een druk op de toekomstige generaties.

Economisch is er een grens bereikt. De 'groei economie' houdt geen stand. Dat betekent een brede transitie naar de 'betekenis economie'. Verbruikseconomie verandert in circulaire economie. Fossiele brandstoffen moeten worden vervangen door duurzame energie. Enzovoort.

Om deze ambitie waar te maken zijn er door de Verenigde Naties 17 duurzame ontwikkelingsdoelen opgesteld. In het project stel je van deze minimaal één [Sustainable Development Goal](./SDG.md) (SDG) centraal zodat je leert om vanuit jouw professie een bijdrage te kunnen gaan leveren aan de noodzakelijke transities op economisch, sociaal en ecologisch gebied.

## Semesterleeruitkomst
De student ontwerpt en realiseert samen met het team een (extern-) connected embedded systeem door bestaande componenten te integreren via software en deze op basis van gespecificeerde testcases te testen. Hiertoe analyseert de student samen met het team de wenselijke functionaliteit en de hoofdlijnen van het (extern-) connected embedded systeem en stemt deze af met de opdrachtgever, rekening houdend met minimaal één relevante SDG. De student levert, samen met het team, het embedded systeem en alles wat daarbij hoort op aan de opdrachtgever en diens potentiële doorontwikkelteam. 

### Leeruitkomsten
In semester 2 van de richting Technische Informatica zijn de volgende leeruitkomsten gedefineerd:

| Nummer | Leeruitkomst | Competentie |
| --- | --- | --- |
| S2.1   | De student verzamelt onder begeleiding vanuit een nieuwsgierige en kritische houding volgens duidelijke instructies relevante informatie om hiermee een gegeven, enkelvoudig en duidelijk afgebakend vraagstuk op gestructureerde wijze op te lossen. | Onderzoekend Vermogen |
| S2.2   | De student stelt op basis van een teamplanning onder begeleiding een eenvoudige planning voor zichzelf op ten behoeve van de uitvoering van een gegeven, eenvoudige taak met een zekere doorlooptijd, rekening houdend met gegeven standaarden, door deze op te delen in kleinere (deel)taken, past deze planning indien nodig aan naar aanleiding van nieuwe (kleine) gebeurtenissen en licht eventuele aanpassingen toe. | Organiserend Vermogen |
| S2.3   | De student werkt onder begeleiding en passend binnen de context in een team samen aan een duidelijke taak en/of vanuit een duidelijke rol, waarbij deze anderen constructief en passend bij de situatie aanspreekt op hun gedrag en aan de hand van instructies of formats doelgericht mondeling en/of schriftelijk communiceert met de opdrachtgever(s) en andere betrokkenen. | Interactief Vermogen  |
| S2.4   | De student formuleert volgens instructie persoonlijke ambities en kwaliteiten en gebruikt andermans feedback om beargumenteerde keuzes te maken met het oog op de studieloopbaan. Student reflecteert op het eigen handelen en/of het handelen van individuele teamleden, haalt hiervoor feedback op bij peers en docenten, stelt eigen sterktes en verbeterpunten vast en vertaalt verbeterpunten naar concrete acties.   | Zelflerend Vermogen   |
| S2.5   | Student analyseert de met de opdrachtgever afgestemde functionaliteit en hoofdlijnen van de (eenvoudige) IoT oplossing en stelt aan de hand hiervan requirements op. | Analyseren |
| S2.6   | De student adviseert de opdrachtgever over de haalbaarheid van de requirements en de gekozen technische oplossingsrichting. De student onderbouwt hierbij de keuze voor specifieke componenten en integratiewijzen op basis van de uitgevoerde analyse en testresultaten, op een manier die begrijpelijk is voor de opdrachtgever. | Adviseren |
| S2.7   | Student zet de requirements om in logische onderdelen voor de oplossing, onderzoekt de toepasbaarheid van componenten, maakt bewuste keuzes in de samenstelling en ontwerpt hiermee de IoT-oplossing.   | Ontwerpen |
| S2.8   | Student realiseert vanuit een ontwerp een eenvoudige toekomstbestendige IoT oplossing in zowel hard- als software waarbij integratie van componenten via software een onderdeel is.                                                                                                                                                                                                                                        | Realiseren |
| S2.9   | Student levert, in een daarvoor ingerichte versiebeheeromgeving, de producten en diensten op zodanig dat de opdrachtgever en peers verder kunnen met de doorontwikkeling van de resultaten waarvan een bijdrage aan de documentatie een wezenlijk onderdeel is. | Beheren |

## Referenties

* [Waarom SDG's in het onderwijs?](<https://husite.nl/duurzaam/duurzame-hu-onderwijs-onderzoek-sdgs-in-het-onderwijs/waarom-sdgs-in-het-onderwijs/>)

## Licentie informatie

Shield: [![CC BY-NC-SA 4.0][cc-by-nc-sa-shield]][cc-by-nc-sa]

This work is licensed under a
[Creative Commons Attribution-NonCommercial-ShareAlike 4.0 International License][cc-by-nc-sa].

[![CC BY-NC-SA 4.0][cc-by-nc-sa-image]][cc-by-nc-sa]

[cc-by-nc-sa]: http://creativecommons.org/licenses/by-nc-sa/4.0/
[cc-by-nc-sa-image]: https://licensebuttons.net/l/by-nc-sa/4.0/88x31.png
[cc-by-nc-sa-shield]: https://img.shields.io/badge/License-CC%20BY--NC--SA%204.0-lightgrey.svg
