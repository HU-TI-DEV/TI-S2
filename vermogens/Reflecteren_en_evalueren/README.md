![logo](../Presenteren/img/presenting.jpg) [](logo-id)

# Reflecteren en evalueren[](title-id)

### Inhoud[](toc-id)

- [Reflecteren en evalueren](#reflecteren-en-evalueren)
    - [Inhoud](#inhoud)
  - [Een introductie](#een-introductie)
  - [Uitleg](#uitleg)
    - [Evalueren](#evalueren)
    - [Reflecteren](#reflecteren)
  - [Toepassen](#toepassen)
  - [bronnen](#bronnen)

---

**v0.1.0 [](version-id)** Start document voor reflectie en evaluatie uitleg en voorbeelden door HU IICT[](author-id).

---

## Een introductie

Om het werk goed te kunnen doen is het belangrijk om af en toe terug te blikken en vooruit te kijken. Je staat stil bij wat je hebt gedaan, hoe dat ging en of je daarin iets anders/beter kunt doen. Hierin kun je onderscheid maken tussen evalueren en reflecteren. Over deze twee onderwerpen vind je hier meer informatie.

## Uitleg
### Evalueren
Bij evalueren gaat het over het beoordelen van het resultaat. Het gaat hier vooral om het resultaat en niet zo zeer om je eigen aandeel daarin. Je bekijkt het werk en beoordeelt of het goed genoeg is. Indien blijkt van niet, bepaal je wat er voor de volgende keer beter kan en gaat daarmee aan de slag.
Evalueren speelt ook een rol bij het krijgen van feedback. Het is belangrijk om stil te staan van wie je de feedback hebt gekregen en wat je er zelf van vond. Neem het niet zomaar direct over.


### Reflecteren
Bij reflecteren ga je een stap verder/dieper (zie ijsberg). Je gaat verder dan het beoordelen van je werk en kijkt ook naar hoe het proces verlopen is en jouw eigen houding/gedrag hierin. Soms zal dit ook n.a.v. verkregen feedback zijn. Je kunt dan dezelfde vragen stellen. Als je er bijvoorbeeld achter komt dat je eerder had moeten beginnen, ga je ook na wat maakte dat je te laat begon. Wat zat hier achter? Als je dat kunt achterhalen kun je veel concretere acties bedenken om het de volgende keer wel op tijd te beginnen.
Om goed te reflecteren zijn er een aantal voorbeeld vragen om je verder op weg te helpen:
Wat zou ik de volgende keer anders doen en waarom? 
•	Wat is er goed gelukt en hoe komt het dat het lukte? 
•	Wat ging niet zo goed en waardoor ging het mis? 
•	Wanneer ervaarde je een tegenslag of wanneer voelde je je gespannen (bijv. om iets te doen)? 
•	Op welk moment was je heel vrolijk? Of waarvan werd je heel vrolijk? 
•	Wat heb je over jezelf geleerd de afgelopen tijd? 
•	Waar ben je het meest trots op? 

Evalueren en reflecteren zijn beide nodig en sluiten elkaar niet uit, maar vullen elkaar aan. Met evalueren kijk je naar de omgeving en met refelctie kijk je naar je eigen rol:

![ijsberg](../Reflecteren%20en%20evalueren/img/ijsberg.png)

## Toepassen
Er zijn verschillende methoden die je kunnen helpen met reflecteren. Een handige methode die kan helpen bij het reflecteren is de STARR methode. Via dit model kun je stapsgewijs reflecteren op een situatie. Dit doe je aan de hand van vijf stappen: Situatie, Taak, Actie, Resultaat en Reflectie. 
Situatie 
1.	Wat was de situatie? 
o	Wanneer speelde de situatie zich af?  
o	Wat speelde er? 
o	Wie waren erbij betrokken? 
Taak 
2.	Wat was je taak? 
o	Wat was je rol? 
o	Wat wilde je bereiken? 
o	Wat werd er van je verwacht/Wat verwachtte je van jezelf in deze situatie? 
Actie 
3.	Hoe heb je het aangepakt en waarom? 
o	Hoe pakte je het aan? 
o	Waarom heb je het zo aangepakt? Beschrijf zo precies mogelijk de verschillende stappen vanaf het begin van de situatie, tot aan het eind (=resultaat) van de situatie 
Resultaat 
4.	Heeft jouw handelen gewerkt en waarom? 
o	Heeft wat jij deed, of hoe jij het aanpakte gewerkt? 
o	Waarom wel/waarom niet? 
Reflectie 
5.	Wat heb je ervan geleerd? 
o	Hoe vond je zelf dat je het hebt gedaan? 
o	Was je tevreden met de resultaten? 
o	Wat is de essentie van wat je geleerd hebt? 
o	Wat zou je de volgende keer eventueel anders of beter doen? 
o	Kun je wat je hebt geleerd ook toepassen in andere, toekomstige situaties? 
![starr](/skills/Reflecteren%20en%20evalueren/img/Starr.png)[1]
## bronnen
[1] Reflecteren met de STARR-methode. Geraadpleegd van https://www.scribbr.nl/stage/starr-methode/ (opgevraagd dd. 23-05-23) 
 

