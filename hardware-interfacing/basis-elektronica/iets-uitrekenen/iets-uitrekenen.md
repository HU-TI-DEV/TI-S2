# Iets Uitrekenen

Er zijn momenten in het leven dat je het nodig hebt om “gewoon even iets
te kunnen uitrekenen”.  
Na het bestuderen van dit materiaal – en het stellen van vragen waar
nodig, moet je daartoe in staat zijn. Er is niet veel meer voor nodig
dan het goed toepassen wat je op de lagere school hebt geleerd.  
Dat kan een beetje zijn weggezakt. Daarom refreshen we eerst dat deel.

**Tips voor het doornemen:**

- Houd **pen** en kladpapier bij de hand. Kijk of je de rekenstappen zonder (veel) te spieken op papier na kunt doen.

- Als na een eerste keer doorlezen een en ander nog niet helemaal duidelijk is, laat je dan met een van de bijgevoegde **video-links** een en ander voor doen.

# Vermenigvuldigen

Vermenigvuldigen is **herhaald optellen**.   
Dus 5 • 3 kun je lezen als 5 + 5 + 5, of als 3 + 3 + 3 + 3 + 3.

Een vermenigvuldiging noemen wel ook wel een **product**. Op de lagere school schreven we dat als X, maar dat teken gebruiken we nu om een variabele mee aan te duiden. We schrijven het nu als ” • ” of “\* ”. In veel gevallen schrijven we hem zelfs niet op: 5x betekent hetzelfde als 5•x.

# Factoren

De argumenten van een vermenigvuldiging, van een product, noemen we factoren.   
Voorbeeld:   
5•3 + 2•7•3 - 2•9  
In bovenstaande voorbeeld zien we vermenigvuldigingen en optellingen. De getallen die deelnemen aan de vermenigvuldigingen, zoals 2, 7 en 3 bij de tweede vermenigvuldiging, noemen we **factoren**.

## Haakjes en Termen

Rond factoren staan in onze gedachten altijd haakjes. Dus eigenlijk betekent bovenstaande voorbeeld:   
(5•3) + (2•7•3) - (2•9)  
De operaties binnen haakjes hebben voorrang, dus eerst moeten de factoren worden uitvermenigvuldigd. Daarna pas mogen ze worden opgeteld of afgetrokken.   
Dingen die je bij elkaar optelt of aftrekt, heten **termen**.
In het bovenstaande voorbeeld vormen de producten 5•3, 2•7•3 en 2•9 de termen die bij elkaar opgeteld of afgetrokken worden.

# Delen

Delen is **herhaald aftrekken**.
We schreven dat op de lagere school vaak als :, in software vaak als / , maar bij voorkeur (handgeschreven) als horizontale deelstreep (zie breuken hieronder).

**Voorbeeld**: 15/3 kun je herschrijven als 5, omdat je 5 keer 3 van 15 kunt aftrekken.    
Soms past het niet: 17/3 zou je kunnen herschrijven als 5 rest 2 derde, oftewel 5 2/3. Het getal 3 kan immers vijf keer compleet van 17 afgetrokken worden. Vervolgens nog een restje ter grootte van 2 van de laatste 3. Maar deze moeite nemen we normaal gesproken **niet**. 17/3 laten staan is makkelijker en veel flexibeler als je nog verder wilt rekenen.

## Wat is een breuk?

Een breuk is een deling. Dat wat je wilt delen is de **teller**. Dat waardoor je deelt heet de **noemer**. Ezelsbruggetje: "Teller" is duits voor "bord" en het bord staat **op** de tafel (de deelstreep lijkt op een tafel, toch?).  
breuk = $\Large \frac{teller}{noemer}\normalsize $

## Hoe vermenigvuldig je twee breuken?

**"Teller keer teller** en **noemer keer noemer"**  

$\frac{2}{5} \bullet  \frac{3}{4}  = \frac{6}{20} $

NB: een geheel getal is ook te schrijven als een breuk:
$2 = \Large \frac{2}{1}\normalsize $    
[video breuken vermenigvuldigen](https://www.youtube.com/watch?v=mZfSS5SoomY)

## Hoe deel je twee breuken?

Onthoud goed: “**Delen door een breuk is vermenigvuldigen met het
omgekeerde**”  
$\Large \frac{\Large \frac{2}{5}\normalsize \ }{\Large \frac{3}{4}\normalsize } = \Large \frac{2}{5}\normalsize  \small \bullet \normalsize \Large \frac{4}{3}\normalsize $

## Wat is **herleiden**?

**Herleiden** is het herschrijven van een wiskundige formule of breuk naar een **eenvoudigere** vorm, die equivalent is. 
Een voorbeeld van herleiden is het **vereenvoudigen** van een breuk. Bijvoorbeeld $\frac{1}{2}$ is equivalent met $\frac{2}{4}$, maar eenvoudiger.

## Hoe vereenvoudig je een breuk?

Het kan voorkomen dat **teller en noemer** van een breuk **deelbaar** zijn
**door hetzelfde hele getal**.  
In dat geval kun je die deling uitvoeren om de breuk eenvoudiger te
schrijven.  
$\Large \frac{20}{25}\normalsize  = \Large \frac{20 \small \bullet \normalsize \Large \frac{1}{5}\normalsize \ }{25 \small \bullet \normalsize \Large \frac{1}{5}\normalsize } = \Large \frac{4}{5}\normalsize 
$   
Bovenstaand is zowel teller als noemer deelbaar door 5.  
NB: als je teller en noemer van een breuk vermenigvuldigt met hetzelfde getal, herschrijf je de breuk zonder zijn waarde te veranderen.   
$\Large \frac{10}{5}\normalsize  = \Large \frac{20}{10}\normalsize  = \Large \frac{\Large \frac{20}{5}\normalsize \ }{\Large \frac{10}{5}\normalsize } = \Large \frac{4}{2}\normalsize  = \Large \frac{2}{1}\normalsize  = 2$  

[video breuken vereenvoudigen](https://www.youtube.com/watch?v=0TErQIXxuvQ)   
[ext video breuken met cijfers vereenvoudigen](https://www.youtube.com/watch?v=BCj-1swFimo)   
[ext video breuken met variabelen vereenvoudigen (eerste 3 minuten)](https://www.youtube.com/watch?v=yrW3Qof3vbE)   

## Hoe tel je breuken bij elkaar op?

<u>**Stap 1: gelijknamig maken**  
</u>Als de **noemers** niet gelijk zijn, maak ze dan **gelijk**.  
Dat doe je door teller **en** noemer van de ene breuk te
vermenigvuldigen met de noemer van de andere breuk (en vice versa).

$\Large \frac{2}{5}\normalsize  + \Large \frac{4}{3}\normalsize  = \Large \frac{2 \small \bullet \Large 3}{5 \small \bullet \Large 3}\normalsize  + \Large \frac{4 \small \bullet \Large 5}{3 \small \bullet \Large 5}\normalsize  = \Large \frac{6}{\mathbf{15}} + \Large \frac{20}{\mathbf{15}}$

<u>**Stap 2: tellers optellen**  
</u>Zodra de noemers gelijk zijn, kan er worden opgeteld:

$\Large \frac{6}{15}\normalsize  + \Large \frac{20}{15}\normalsize  = \Large \frac{6 + 20}{15}\normalsize  = \Large \frac{26}{15}\normalsize $  

[video breuken optellen](https://www.youtube.com/watch?v=NjTClKJCr-A)

# Min teken

Je weet misschien wel dat je een combinatie van 2 getallen een
“2-dimensionale vector” kunt noemen. Dat is een pijl in een 2d-plaatje.
In het onderstaande plaatje is het getal 2 afgebeeld: een pijl vanuit 0
met lengte 2 die naar rechts wijst.
![image1.png](./media/media/image1.png)

Een min-teken voor een getal betekent dat de pijl van richting omklapt.
Onderstaande plaatje beeldt het getal -2 af:  
![image1.png](./media/media/image2.png)   
**Er moet dus gelden:**   
\- - 2 = 2  
\- - - - 2 = 2  
(richting klapt een even aantal keren om, en blijft gelijk)

\- - -2 = -2  
\- - - - -2 = -2  
(richting klapt een oneven aantal keren om, en is netto omgeklapt)

NB: het noteren van een – teken betekent hetzelfde als dat je wat er
stond vermenigvuldigt met -1.  − 5 =  − 1 • 5  
1 +  − 5 = 1 − 5

# Haakjes uitvermenigvuldigen

## Hoe kun je haakjes uitvermenigvuldigen bij vermenigvuldigen met een getal?

Vermenigvuldig met elk van de delen en tel ze op. Hieronder vind je 3
voorbeelden.

$(1)\ 5 \small \bullet \normalsize \left( \Large \frac{4}{3}\normalsize  + 2 + 3 \right) = 5 \small \bullet \normalsize \Large \frac{4}{3}\normalsize  + 5 \small \bullet \normalsize 2 + 5 \small \bullet \normalsize 3$

$(2)\  - 5 \small \bullet \normalsize \left( - \Large \frac{4}{3}\normalsize  + 2 - 3 \right) = - 5 \small \bullet \normalsize - \Large \frac{4}{3}\normalsize  + - 5 \small \bullet \normalsize 2 + - 5 \small \bullet \normalsize - 3 = \Large \frac{20}{3}\normalsize  - 10 + 15$

$(3)\  - \left( - \Large \frac{4}{3}\normalsize  + 2 - 3 \right) = - 1 \small \bullet \normalsize \left( - \Large \frac{4}{3}\normalsize  + 2 - 3 \right) = - 1 \small \bullet \normalsize - \Large \frac{4}{3}\normalsize  + - 1 \small \bullet \normalsize 2 + - 1 \small \bullet \normalsize - 3 = \Large \frac{4}{3}\normalsize  - 2 + 3$

## Hoe kun je haakjes uitvermenigvuldigen bij vermenigvuldigen met andere haakjes?

Vermenigvuldig elk van de termen links met elk van de termen rechts en
tel ze op.
${\left( 2 - \Large \frac{2}{5}\normalsize  \right) \small \bullet \normalsize \left( - \Large \frac{4}{3}\normalsize  + 6 + 7 \right) = 2 \small \bullet \normalsize - \Large \frac{4}{3}\normalsize  + 2 \small \bullet \normalsize 6 + 2 \small \bullet \normalsize 7 + \  - \Large \frac{2}{5}\normalsize  \small \bullet \normalsize - \Large \frac{4}{3}\normalsize  + - \Large \frac{2}{5}\normalsize  \small \bullet \normalsize 6 + - \Large \frac{2}{5}\normalsize \small \bullet \normalsize 7 
}$   

Je kunt dit eventueel nog verder vereenvoudigen door gelijknamig te maken en op te tellen:
$- \Large \frac{8}{3}\normalsize  + 12 + 14 + \Large \frac{8}{15}\normalsize  - \Large \frac{12}{5}\normalsize  - \Large \frac{14}{5}\normalsize  = - \Large \frac{8}{3}\normalsize  + 26 + \Large \frac{8}{15}\normalsize  + - \Large \frac{26}{5}\normalsize  = \ 26 - \Large \frac{8}{3}\normalsize  \small \bullet \normalsize \Large \frac{5}{5}\normalsize  + \Large \frac{8}{15}\normalsize  - \Large \frac{26}{5}\normalsize  \small \bullet \normalsize \Large \frac{3}{3}\normalsize $

$= 26 - \Large \frac{40}{15}\normalsize  + \Large \frac{8}{15}\normalsize  + \Large \frac{78}{15}\normalsize  = 26 + \Large \frac{- 40 + 8 + 78}{15}\normalsize  = 26 + \Large \frac{46}{15}\normalsize  = 26 + 3\Large \frac{1}{15}\normalsize  = 29\Large \frac{1}{15}\normalsize $  

[video haakjes uitvermenigvuldigen](https://www.youtube.com/watch?v=q9qyBaqCxSg)   
[ext video haakjes wegwerken (eerste 4 minuten)](https://www.youtube.com/watch?v=VRVchiXKDW4)   
[ext video haakjes wegwerken (eerste 3 minuten)](https://www.youtube.com/watch?v=2i2SwjiovX4)   

# Buiten haakjes halen

De bovenstaande stappen kun je ook de andere kant op uitvoeren.  
Je kunt een gemeenschappelijke factor buiten haakjes halen.  
$\Large \frac{20}{3}\normalsize  - 10 + 15 = 5 \small \bullet \normalsize \Large \frac{4}{3}\normalsize  + 5 \small \bullet \normalsize 2 + 5 \small \bullet \normalsize 3 = 5 \small \bullet \normalsize \left( \Large \frac{4}{3}\normalsize  + 2 + 3 \right)$   

[video buiten haakjes halen](https://www.youtube.com/watch?v=IWIWTU5WXXw)   
[ext video buiten haakjes halen](https://www.youtube.com/watch?v=_hi4oi6VxLk)   

# Vergelijking oplossen

Als je iets wilt uitrekenen, is er in het algemeen sprake van een
vergelijking. Een vergelijking is bewering dat het deel dat links van
het = teken staat gelijk is aan wat er rechts aan staat.

**Voorbeeld:**  
 − *x* + 5 • *c* =  − 5

Binnen zo’n vergelijking is er altijd een “variabele” die je wilt
uitrekenen. Die noemen we “de onbekende”. Laten we zeggen dat in
bovenstaande vergelijking x “de onbekende” is. Al het andere, zoals c
zijn constantes die we kennen (“bekenden”).

Het uitrekenen van x (de onbekende) noemen we het “oplossen van de
vergelijking”.  
Je maakt daarbij gebruik van de volgende eigenschap: als je met links en
rechts van de vergelijking hetzelfde doet, blijft ze gelden.  

Als  − *x* + 5 • *c* =  − 5 waar is, moet het nog steeds waar zijn als
we links en rechts 5 • *c* er vanaf trekken:  
 − *x* + 5 • *c* − 5 • *c* =  − 5− 5 • *c*  
&nbsp;&nbsp;&nbsp;&nbsp;<->&nbsp;&nbsp;&nbsp;&nbsp;  − *x* =  − 5− 5 • *c*

Als dat waar is moet het nog steeds waar zijn als we links en rechts
<u>alles</u> vermenigvuldigen met -1:

 − 1 •  − *x* =  − 1 • (−5− 5•*c*)  
&nbsp;&nbsp;&nbsp;&nbsp;<->&nbsp;&nbsp;&nbsp;&nbsp; *x* =  − 1 •  − 5 +  − 1 •  − 5 • *c*  
&nbsp;&nbsp;&nbsp;&nbsp;<->&nbsp;&nbsp;&nbsp;&nbsp; *x* = 5 + 5 • *c*

De onbekende x is nu aan een kant geschreven. Daarmee is de vergelijking
opgelost: de onbekende is een bekende geworden. Voor elke bekende waarde
die constante c kan zijn, is nu bekend wat de bijbehorende waarde van x
moet zijn.

# Een methode die altijd werkt

**Voorbeeld:**  
$- \Large \frac{4}{- 3(x + 1) + 1}\normalsize  + c = - 5$

x is de onbekende. c is een bekende constante.

**Je kunt zo’n vergelijking altijd systematisch oplossen door de
volgende stappen te doorlopen:**

1.&nbsp;&nbsp;  **Vermenigvuldig** alle haakjes met x uit.

2.&nbsp;&nbsp;  **Verkas** alle termen met x naar een kant, en de rest naar de andere
    kant.

3.&nbsp;&nbsp;  Als x in een of meer noemers voorkomt:  
    a. **Vermenigvuldig** links en rechts met de **top-level noemers** waar x in
    voorkomt.  
    b. goto 1

4.&nbsp;&nbsp;  Haal **x buiten haakjes**

5.&nbsp;&nbsp;  **Deel** links en rechts **door de factor tussen haakjes**.

**Stap 1 toepassen: Vermenigvuldig alle haakjes met x uit**

$- \Large \frac{4}{- 3(x + 1) + 1}\normalsize  + c = - 5
$
&nbsp;&nbsp;&nbsp;&nbsp;<->&nbsp;&nbsp;&nbsp;&nbsp;  
$- \Large \frac{4}{- 3 \small \bullet \normalsize x + - 3 \small \bullet \normalsize 1 + 1}\normalsize  + c = - 5$

&nbsp;&nbsp;&nbsp;&nbsp;<->&nbsp;&nbsp;&nbsp;&nbsp;  
$- \Large \frac{4}{- 3 \small \bullet \normalsize x - 2}\normalsize  + c = - 5$

**Stap 2 toepassen: Verkas alle termen met x naar een kant, en de rest
naar de andere kant.**   
&nbsp;&nbsp;&nbsp;&nbsp;<->&nbsp;&nbsp;&nbsp;&nbsp; (door links en rechts c aftrekken)  
$- \Large \frac{4}{- 3 \small \bullet \normalsize x - 2}\normalsize  + c - c = - 5 - c$

&nbsp;&nbsp;&nbsp;&nbsp;<->&nbsp;&nbsp;&nbsp;&nbsp;  
$- \Large \frac{4}{- 3 \small \bullet \normalsize x - 2}\normalsize  = - 5 - c$

**Stap 3 toepassen: Vermenigvuldig links en rechts met de top-level
noemers waar x in voorkomt.**
&nbsp;&nbsp;&nbsp;&nbsp;<->&nbsp;&nbsp;&nbsp;&nbsp; (links en rechts keer de noemer met x)  
$- \Large \frac{4}{- 3 \small \bullet \normalsize x - 2}\normalsize  \small \bullet \normalsize ( - 3 \small \bullet \normalsize x - 2) = ( - 5 - c) \small \bullet \normalsize ( - 3 \small \bullet \normalsize x - 2)$

&nbsp;&nbsp;&nbsp;&nbsp;<->&nbsp;&nbsp;&nbsp;&nbsp; (gelijke factoren in teller en noemer mag je tegen elkaar
wegstrepen):  
$- \Large \frac{4}{- 3 \small \bullet \normalsize x - 2}\normalsize  \small \bullet \normalsize ( - 3 \small \bullet \normalsize x - 2) = ( - 5 - c) \small \bullet \normalsize ( - 3 \small \bullet \normalsize x - 2)
$
&nbsp;&nbsp;&nbsp;&nbsp;<->&nbsp;&nbsp;&nbsp;&nbsp;  
$- \Large \frac{4}{1}\normalsize  = ( - 5 - c) \small \bullet \normalsize ( - 3 \small \bullet \normalsize x - 2)$

**Goto stap 1, stap 1 toepassen: Vermenigvuldig alle haakjes met x uit**  
${- \Large \frac{4}{1}\normalsize  = - 5 \small \bullet \normalsize - 3 \small \bullet \normalsize x + - 5 \small \bullet \normalsize - 2 + \  - c \small \bullet \normalsize - 3 \small \bullet \normalsize x + \  - c \small \bullet \normalsize - 2
}
$
&nbsp;&nbsp;&nbsp;&nbsp;<->&nbsp;&nbsp;&nbsp;&nbsp;  
 − 4 = 15 • *x* + 10+ 3 • *c* • *x*+ 2 • *c*

**Stap 2 toepassen: Verkas alle termen met x naar een kant, en de rest
naar de andere kant.**  
(Alle termen zonder x naar links)  
 − 4 − 10 − 2 • *c* = 15 • *x* + 10 − 10+ 3 • *c* • *x*+ 2 • *c* − 2 • *c*

&nbsp;&nbsp;&nbsp;&nbsp;<->&nbsp;&nbsp;&nbsp;&nbsp;

 − 14 − 2 • *c* = 15 • *x*+ 3 • *c* • *x*

**Stap 3 hoeft niet (omdat x niet meer in een noemer voorkomt).**   
**Stap 4 toepassen: Haal x buiten haakjes**  
 − 14 − 2 • *c* = *x* • (15+ 3•*c*)

**Stap 5 toepassen: Deel links en rechts door de factor tussen haakjes.**  
(links en rechts delen door de haakjes achter x, gelijke factor in
teller en noemer wegstrepen)  
$\Large \frac{- 14 - 2 \small \bullet \normalsize c}{15 + \ 3 \small \bullet \normalsize c}\normalsize  = x \small \bullet \normalsize \Large \frac{15 + \ 3 \small \bullet \normalsize c}{15 + \ 3 \small \bullet \normalsize c}\normalsize $

&nbsp;&nbsp;&nbsp;&nbsp;<->&nbsp;&nbsp;&nbsp;&nbsp;  
${\Large \frac{- 14 - 2 \small \bullet \normalsize c}{15 + \ 3 \small \bullet \normalsize c}\normalsize  = x}$  
x staat nu in zijn eentje aan een kant van de vergelijking geschreven.
Daarmee is x geen onbekende meer. Je weet nu voor elke
keus van de bekende constante c voor welke waarde van x de vergelijking
geldig is.   

[video eenvoudige vergelijking met 1 onbekende oplossen](https://www.youtube.com/watch?v=Jcq5FBnVsSo)   
[video lastiger vergelijking met 1 onbekende oplossen](https://www.youtube.com/watch?v=naBssCoG64o)   

# Een stelsel van meerdere vergelijkingen oplossen

In de voorbeelden hierboven hebbenen we 1 vergelijking met 1 onbekende
opgelost.  
In het algemeen kun je op systematische wijze n (onafhankelijke-)
vergelijkingen met n onbekenden oplossen. De clue is om steeds een van
de vergelijkingen en onbekenden te “elimineren” totdat je nog maar 1
vergelijking met 1 onbekende over hebt. Daarvan weten we dat je die
makkelijk kunt oplossen.  

Voor de volledigheid is hier een lijst met de stappen. Die stappen
klinken voor de eerste keer nog wat vaag. Na het lezen van de
voorbeelden zullen ze als het goed is duidelijk voor je zijn.

## Stappen voor het oplossen van een stelsel van n vergelijkingen.

1.&nbsp;&nbsp;  **Kies 1** van de vergelijkingen en kies daarvan 1 van de onbekenden.

2.&nbsp;&nbsp;  Herschrijf de vergelijking, zodat de **gekozen onbekende aan een kant**
    staat (op dezelfde manier als voorgaand).

3.&nbsp;&nbsp;  **Markeer** de vergelijking als “substitutievergelijking”,  
    en herschrijf de overige vergelijkingen door de gekozen onbekende in
    die vergelijkingen te vervangen door datgene wat uit de
    substitutievergelijking is gekomen.

NB: Die overige vergelijkingen zijn zonder die herschreven
substitutievergelijking met **1 vergelijking minder**, en vanwege de
substitutie met **een onbekende minder**.

4.&nbsp;&nbsp;  **Als** er nog maar **1 vergelijking met 1 onbekende** over is, kun je die
    **oplossen** als bovenstaand, en verdergaan naar stap 5.  
    Zo niet, **goto 1**.

5.&nbsp;&nbsp;  Vul de opgeloste onbekende in **de laatste substitutievergelijking** in.

6.&nbsp;&nbsp;  Dat levert de voorlaatste onbekende op.

7.&nbsp;&nbsp;  Vul de gevonden bekenden in de **voorlaatste** substitutievergelijking in.

8.&nbsp;&nbsp;  Dat levert de voor-voorlaatste onbekende op.

9.&nbsp;&nbsp;  Ga zo door tot de eerste substitutievergelijking. Alle onbekenden
    zijn dan bekend.

## Voorbeeld

4 vergelijkingen met 4 onbekenden  
t,x,y,z en 3 bekenden: a,b en c  
We willen de 4 onbekenden oplosssen.

1.&nbsp;&nbsp;  c = x a

2.&nbsp;&nbsp;  y = z b + x a

3.&nbsp;&nbsp;  x = z

4.&nbsp;&nbsp;  t = $\Large \frac{y}{c}\normalsize $

**Stap 1.** In (3) staan onbekenden x en z al mooi aan een kant van de
vergelijking. Ik kan een van beide dus substitueren (vervangen) in de
overige vergelijkingen. Ik kies voor onbekende z, want die komt maar
voor in 1 andere vergelijking, waardoor ik maar 1 substitutie hoeft te
doen.  
Ik markeer vergelijking (3) als subsitutievergelijking met een “\*”:  
3*&nbsp;&nbsp; z = x

Deze vullen we in alle vergelijkingen in, in plaats van z. In dit geval
is dat vergelijking (2).  
Om aan te geven dat het om een nieuwe versie van (2) gaat, voegen we een
accent (‘) toe:  
2’&nbsp;&nbsp; y = x b + x a

Na de substitutie met 3\* is ons stelsel vergelijkingen gereduceerd tot
drie vergelijkingen: (1), 2’ en 4, met eveens 3 onbekenden: x, y en t:  

(1)&nbsp;&nbsp; c = x a

2’&nbsp;&nbsp; y = x b + x a

4 t = $\Large \frac{y}{c}\normalsize $

**Stap 2.** Dit keer kies ik de onbekende t uit, in vergelijking (4),
omdat die al mooi aan een kant van de vergelijking staat. Met een \*
markeer ik dat het om een substitutievergelijking gaat, en dat we na de
substitutie zonder die vergelijking verder kunnen.

4*&nbsp;&nbsp; t = $\Large \frac{y}{c}\normalsize $

Met deze vergelijking kunnen we t substitueren in de overige
vergelijkingen. Maar guess what, t komt niet voor in andere
vergelijkingen. Da’s mooi, dan zijn we daar dus meteen mee klaar.

Ons stelsel vergelijkingen is nu gereduceerd tot 2 vergelijkingen: (1)
en 2’.

\(1\) c = x a

2’&nbsp;&nbsp; y = x b + x a

**Stap 3.** Dit keer kies ik onbekende x uit, in vergelijking 1. Eerst
moet die vergelijking herschreven worden, zodanig dat x aan een kant
staat.  
1*&nbsp;&nbsp; x = $\Large \frac{c}{a}\normalsize $ 

Met deze substitutievergelijking vervangen we alle x in de resterende
vergelijkingen. In dit geval is dat alleen nog vergelijking 2’.  

2’&nbsp;&nbsp; y = $\Large \frac{c}{a}\normalsize \ b + \Large \frac{c}{a}\normalsize \ a$

Uiteindelijk hebben we dus 1 vergelijking over met 1 onbekende. Als we
de onbekende aan een kant schrijven, hebben we hem opgelost, en is hij
niet langer onbekend.  
In dit geval is y de onbekende, en staat hij al aan een kant. Daarmee is
y nu bekend.  
We kunnen het eventueel nog wat compacter noteren (hoewel dat niet per
se hoeft):  
2’&nbsp;&nbsp; y = $\Large \frac{c}{a}\normalsize \ (b + \ a)$

**Stap 4.** Nu we 1 onbekende opgelost hebben, kunnen we de rest van de
onbekenden ook uitrekenen door alle substitutievergelijkingen in
omgekeerde volgorde in te vullen.

We beginnen met de laatste substitutievergelijking:  
1*&nbsp;&nbsp; x = $\Large \frac{c}{a}\normalsize $

Die is niet afhankelijk van y. We hoeven y daar dus niet in in te
vullen.  
x in dit geval al uitgedrukt in termen van onbekenden – en daarmee ook
opgelost.

Dan gaan we naar de voorlaatste substitutievergelijking:  
4*&nbsp;&nbsp; t = $\Large \frac{y}{c}\normalsize $

Daarin kunnen we de tot nu toe bekend geworden onbekenden x en y
invullen (in dit geval alleen y):  
4’&nbsp;&nbsp; t = $\Large \frac{\Large \frac{c}{a}\normalsize \ (b + \ a)}{c} = \Large \frac{b + \ a}{a}\normalsize $

Dan gaan we door naar de eerste substitutievergelijking:  
3*&nbsp;&nbsp; z = x  
Daarin kunnen we de tot nu toe bekend geworden onbekenden x, y en t
invullen (in dit geval alleen x):  
3’&nbsp;&nbsp; z = $\Large \frac{c}{a}\normalsize $

Daarmee zijn alle onbekenden opgelost, en uitgedrukt in bekenden. Nog
even op een rijtje:  
z = $\Large \frac{c}{a}\normalsize$, t = $\Large \frac{b + \ a}{a}\normalsize$, x = $\Large \frac{c}{a}\normalsize$ en y =
$\Large \frac{c}{a}\normalsize \ (b + \ a)$

### Tips en Trucs

- Als je alleen geinteresseerd bent in een deel van de onbekenden, kun
  je beter eerst de overige onbekenden gebruiken voor substitutie.

- Als een onbekende in alle vergelijkingen samen met eenzelfde
  “kluitje” van alleen bekenden voorkomt, mag je ook in plaats van die
  onbekende dat complete kluitje substitueren.

## Voorbeeld:

3 vergelijkingen met 3 onbekenden: x, y en z. a, b, c en d zijn bekende
constanten.  
(1)&nbsp;&nbsp; x - b - $\Large \frac{y}{a}\normalsize $= 0  
(2)&nbsp;&nbsp; z = y – c  
(3)&nbsp;&nbsp; $d = \Large \frac{z}{x - b}\normalsize $

Stel, we zijn alleen geinteresseerd in y. Voor minimaal rekenwerk moeten
we dus de overige onbekenden eerst substitueren:  

**Stap 1.** We kiezen vergelijking (2) als substitutievergelijking voor
z:  
2*&nbsp;&nbsp; z = y – c  
Die vervangen we in de overige vergelijkingen. In dit geval alleen in
vergelijking (3):  
3’&nbsp;&nbsp; $d = \Large \frac{y - c}{x - b}\normalsize $

We hebben dan alleen nog vergelijking (1) en vergelijking 3’ over:  
(1)&nbsp;&nbsp; x - b - $\Large \frac{y}{a}\normalsize $= 0  
3’&nbsp;&nbsp; $d = \Large \frac{y - c}{x - b}\normalsize $

**Stap 2.** We zien dat (x-b) een kluitje is met als enige onbekende x,
en dat x in alle vergelijkingen als dat kluitje voorkomt. Je kunt dat
dus als geheel subtitueren. Daarvoor herschrijven we (1) tot de volgende
substitutievergelijking:  
1*&nbsp;&nbsp; x – b = $\Large \frac{y}{a}\normalsize $

Dit vervangen we in de overige vergelijkingen:  
3’&nbsp;&nbsp; $d = \Large \frac{y - c}{\Large \frac{y}{a}\normalsize }$

Nu hebben we nog maar 1 vergelijking over, met 1 onbekende (de gezochte
onbekende y).  
Die kunnen we oplossen met onze “Methode die altijd werkt”:  
We zien dat y nog voorkomt in een top-level noemer:
$d = \Large \frac{y - c}{\Large \frac{y}{a}\normalsize }$.  
We vermenigvuldigen dus de volledige linkerkant en rechterkant met die
noemer:  
3’’&nbsp;&nbsp; $d\Large \frac{y}{a}\normalsize  = \Large \frac{y - c}{\Large \frac{y}{a}\normalsize }\Large \frac{y}{a}\normalsize $ 
&nbsp;&nbsp;&nbsp;&nbsp;<->&nbsp;&nbsp;&nbsp;&nbsp;    
vermenigvuldigen en delen door hetzelfde heffen elkaar op:

3’’’&nbsp;&nbsp; $d\Large \frac{y}{a}\normalsize  = \Large \frac{y - c}{\Large \textcolor{orange}{\frac{y}{a}} \normalsize }\Large \textcolor{orange}{\frac{y}{a}}\normalsize $&nbsp;&nbsp;&nbsp;&nbsp;<->&nbsp;&nbsp;&nbsp;&nbsp;  
3’’’&nbsp;&nbsp; $d\Large \frac{y}{a}\normalsize  = y - c$

&nbsp;&nbsp;&nbsp;&nbsp;<->&nbsp;&nbsp;&nbsp;&nbsp; Alle termen met y naar een kant, de rest naar de andere kant,  
door links en rechts y ervan af te trekken:  
3’’’’’&nbsp;&nbsp; $d\Large \frac{y}{a}\normalsize  - y = y - y - c$ 
&nbsp;&nbsp;&nbsp;&nbsp;<->&nbsp;&nbsp;&nbsp;&nbsp;  
3’’’’’’&nbsp;&nbsp; $d\Large \frac{y}{a}\normalsize  - y = - c$

&nbsp;&nbsp;&nbsp;&nbsp;<->&nbsp;&nbsp;&nbsp;&nbsp; y buiten haakjes halen:  
3’’’’’’’&nbsp;&nbsp; $y(\Large \frac{d}{a}\normalsize  - 1) = - c$ 

&nbsp;&nbsp;&nbsp;&nbsp;<->&nbsp;&nbsp;&nbsp;&nbsp; links en rechts delen door wat tussen de haakjes staat:  
3’’’’’’’&nbsp;&nbsp; $y = \Large \frac{- c}{\Large \frac{d}{a}\normalsize  - 1}$

Nu is y geschreven in termen van bekenden, en dus ook uitgerekend.  
Desgewenst kun je het nog wat mooier schrijven. Bijvoorbeeld door teller
en noemer met a te vermenigvuldigen:  
3’’’’’’’’&nbsp;&nbsp; $y = \Large \frac{- ac}{d - a}\normalsize $ 
en het aantal mintekens verminderen door teller en noemer te
vermenigvuldigen met -1:  
3’’’’’’’’’&nbsp;&nbsp; $y = \Large \frac{ac}{a - d}\normalsize $

[video twee vergelijkingen met twee onbekenden oplossen](https://www.youtube.com/watch?v=QcJxVLUMOSw)    
[video drie vergelijkingen met drie onbekenden oplossen](https://www.youtube.com/watch?v=VZ2I1o1hl_8)    

# Appendix (optioneel)

**Een lastig voorbeeld:**  
Dit voorbeeld is lastiger dan wat je nodig hebt voor electronica. Dus als je het kunt volgen, is dat een goed teken, en zo niet - geen man overboord.  

3 vergelijkingen met 3 onbekenden: x, y en z. a, b, c en d zijn bekende
constanten.

.1&nbsp;&nbsp; *x* + *b* = 2 *z* + *d*  
.2&nbsp;&nbsp; a x + b = c y  
.3&nbsp;&nbsp; d y + b = c z + 2  

Stel we zijn alleen geinteresseerd in onbekende x. Dan moeten we de rest
dus weg-substitueren.

**Stap 1:** ik kies ervoor y apart te schrijven in vergelijking 2 (omdat dat
weinig werk lijkt).  
Elke **herschrijving** markeer ik met een extra **‘**, en het resultaat markeer
ik met **\*** om te markeren dat het een **substitutievergelijking** is:

.2&nbsp;&nbsp; a x + b = c y &nbsp;&nbsp;&nbsp;&nbsp;<->&nbsp;&nbsp;&nbsp;&nbsp;  
.2’&nbsp;&nbsp; $\Large \frac{1}{c}\normalsize (ax + b) = \Large \frac{1}{c}\normalsize \ c\ y$&nbsp;&nbsp;&nbsp;&nbsp;<->&nbsp;&nbsp;&nbsp;&nbsp;  
\.2*&nbsp;&nbsp; $\Large \frac{ax + b}{c}\normalsize  = y$
y komt niet voor in vergelijking 1. Die hoeven we dus niet te
herschrijven.  
y komt wel voor in vergelijking 3. Die moeten we wel herschrijven, met
y in gevuld.  
De geupdate versie van die vergelijking noemen we 3’ (na elke
substitutie komt er een accent bij).

.3&nbsp;&nbsp; d y + b = c z + 2 &nbsp;&nbsp;&nbsp;&nbsp;<->&nbsp;&nbsp;&nbsp;&nbsp;  
.3’&nbsp;&nbsp; $d\Large \frac{ax + b}{c}\normalsize  + b = c\ z + 2$

We hebben nu 2 vergelijkingen over met 2 onbekenden: vergelijking 1 en
vergelijking 3’.  

**Stap 2:** ik kies er nu voor om z apart te schrijven in vergelijking 3
(omdat dat weinig werk lijkt).  
De geupdate versie van die vergelijking noemen we 3\* (markeren als
substitutievergelijking).  
.3’’&nbsp;&nbsp; $d\Large \frac{ax + b}{c}\normalsize  + b = c\ z + 2$&nbsp;&nbsp;&nbsp;&nbsp;<->&nbsp;&nbsp;&nbsp;&nbsp;  
.3’’’&nbsp;&nbsp; $d\Large \frac{ax + b}{c}\normalsize  + b - 2 = c\ z + 2 - 2\ $&nbsp;&nbsp;&nbsp;&nbsp;<->&nbsp;&nbsp;&nbsp;&nbsp;  
.3’’’’&nbsp;&nbsp; $d\Large \frac{ax + b}{c}\normalsize  + b - 2 = c\ z$&nbsp;&nbsp;&nbsp;&nbsp;<->&nbsp;&nbsp;&nbsp;&nbsp;  
.3’’’’’&nbsp;&nbsp; $\Large \frac{d\Large \frac{ax + b}{c}\normalsize  + b - 2}{c} = \Large \frac{c\ z}{c}\normalsize $&nbsp;&nbsp;&nbsp;&nbsp;<->&nbsp;&nbsp;&nbsp;&nbsp;  
\.3*&nbsp;&nbsp; $d\Large \frac{ax + b}{c^{2}} + \Large \frac{b}{c}\normalsize  - \Large \frac{2}{c}\normalsize  = z$

We vullen z in in de overgebleven vergelijkingen. Dat is nu alleen nog
vergelijking 1:

.1&nbsp;&nbsp; *x* + *b* = 2 *z* + *d*  &nbsp;&nbsp;&nbsp;&nbsp;<->&nbsp;&nbsp;&nbsp;&nbsp;  
.1’&nbsp;&nbsp; $x + b = 2\ (d\Large \frac{ax + b}{c^{2}} + \Large \frac{b}{c}\normalsize  - \Large \frac{2}{c}\normalsize ) + d$
&nbsp;&nbsp;&nbsp;&nbsp;<->&nbsp;&nbsp;&nbsp;&nbsp;  
.1’’&nbsp;&nbsp; $x + b = 2\ d\Large \frac{ax + b}{c^{2}} + 2\Large \frac{b}{c}\normalsize  - 2\Large \frac{2}{c}\normalsize  + d$
&nbsp;&nbsp;&nbsp;&nbsp;<->&nbsp;&nbsp;&nbsp;&nbsp;  
.1’’’&nbsp;&nbsp; $x + b = 2\ d\Large \frac{ax}{c^{2}} + 2\ d\Large \frac{b}{c^{2}} + 2\Large \frac{b}{c}\normalsize  - 2\Large \frac{2}{c}\normalsize  + d$
&nbsp;&nbsp;&nbsp;&nbsp;<->&nbsp;&nbsp;&nbsp;&nbsp;  
.1’’’’&nbsp;&nbsp; $x - 2\ d\Large \frac{ax}{c^{2}} = 2\ d\Large \frac{b}{c^{2}} + 2\Large \frac{b}{c}\normalsize  - 2\Large \frac{2}{c}\normalsize  + d - b$
&nbsp;&nbsp;&nbsp;&nbsp;<->&nbsp;&nbsp;&nbsp;&nbsp;  
.1’’’’&nbsp;&nbsp; $x(1 - 2\ d\Large \frac{a}{c^{2}}) = 2\ d\Large \frac{b}{c^{2}} + 2\Large \frac{b}{c}\normalsize  - 2\Large \frac{2}{c}\normalsize  + d - b$
&nbsp;&nbsp;&nbsp;&nbsp;<->&nbsp;&nbsp;&nbsp;&nbsp;  
.1’’’’’&nbsp;&nbsp; $x = \Large \frac{2\ d\Large \frac{b}{c^{2}} + 2\Large \frac{b}{c}\normalsize  - 2\Large \frac{2}{c}\normalsize  + d - b}{(1 - 2\ d\Large \frac{a}{c^{2}})}$

De laatste onbekende, x, kunnen we nu uitrekenen, omdat aan de
rechterzijde allemaal bekenden staan. We kunnen de uitgerekende waarde
van x vervolgens invullen in substitutievergelijking 3\* om z te
berekenen. De nu bekende x en z kunnen we vervolgens gebruiken om met
substitutievergelijking 2\* y te berekenen.

NB: de vergelijking voor x is eventueel nog wat te vereenvoudigen door
teller en noemer te vermenigvuldigen met *c*<sup>2</sup>:  
.1’’’’’’&nbsp;&nbsp; $x = \Large \frac{2\ d\ b + 2bc - 4c + (d - b)c^{2}}{(c^{2} - 2\ d\ a)}$
